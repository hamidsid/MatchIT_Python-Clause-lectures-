
Händelserikt sommarlov för barn i kommunen
FORSERUM Under sommarlovet arrangerar Nässjö kommun gratis aktiviteter 
för barn med hjälp av Alif folkbildning och integration. Forserum är en 
av dem tre platser i kommunen där det anordnas aktiviteter för barn som 
inte har möjlighet att åka iväg under lovet.
För många barn förknippas sommarlov med utlandsresor, nöjesfält och 
långväga utflykter till nya spännande platser. En del barn har dock inte 
möjlighet att åka iväg på sommarlovet. Därför anordnas det gratis aktiviteter 
i Forserum, Brinell- respektive Runnerydsområdet, för de barn som stannar 
kvar i Nässjö kommun under lovet.

"Positiv bieffekt"

Mirjam Tågerud från Alif folkbildning och integration, är involverad i 
projektet och berättar om vilka positiva effekter och bieffekter satsningen 
har fått.

– I år är det tredje året vi har sommarlovsaktiviteter i ett antal av 
Nässjös kransorter. Det känns viktigt att ge barn i låg- och mellanstadiet 
ett händelserikt sommarlov trots att de stannar på hemmaplan. 
En positiv bieffekt av satsningen är att det skapar arbetstillfällen för unga. 
I år har vi anställt tjugo ungdomar, berättar Mirjam Tågerud.
Uppskattat initiativ

Några som får ta del av projektets positiva effekter är 16-åriga Amal Elmi, 1
7-åriga Hassan Mohammed och 20-åriga Awais Abdirahman, som har fått sommarjobb i Forserum. 
För dagen är de i lekplatsen tillsammans med barnen.

– Vi hittar på saker med barnen måndag till fredag, 15 till 19. 
Hittills har vi bland annat haft vattenkrig, grillat och varit på utflykt i skogen, säger Amal Elmi.

Amal, Hassan och Awais blev rekommenderade jobbet av familj och bekanta. 
De säger att det bästa med deras arbete är att umgås med barnen och ångrar 
inte sitt val att söka. Några andra som verkligen verkar uppskatta kommunens 
och Alifs initiativ, är barnen i lekparken som är fullt upptagna med att gunga, 
klättra och springa.

– Det roligaste än så länge har varit vattenkriget! ropar de i kör.
